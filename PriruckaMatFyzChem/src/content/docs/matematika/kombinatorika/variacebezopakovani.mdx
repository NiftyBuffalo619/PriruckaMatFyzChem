---
title: Variace bez opakování
---
import Latex from "../../../../components/Latex.astro";

### Definice 
Variace bez opakování je $$k$$-členná skupina z $$n$$ prvků ($$k$$-tice) uspořádaná tak, že každý člen se v ní vyskytuje nejvýše jednou a záleží na pořadí.
<br />
<br />
$$k$$-členná variace z $$n$$ prvků znamená, že ze všech různých možností $$n$$ vybíráme takové $$k$$, kde platí $$k \leq n $$. 
### Příklad 

Představme si situaci, kdy máme 4 různé barvy pastelek: červenou, modrou, zelenou a žlutou.
Máme dvě pastelky a chceme vytvořit různě zabarvený obrázek tak, aby pořadí pastelek hrálo roli.Kolik různých obrázků můžeme nakreslit s použitím tří pastelek?
1. První pastelka: Máme čtyři možnosti jak vybrat první pastelku, protože máme čtyři různé barvy pastelek.
2. Druhá pastelka: Po vybrání první pastelky nám zbývají tři možnosti vybrat druhou pastelku, protože se každá pastelka může vybrat jen jednou.
3. Třetí pastelka: Po vybrání prvních dvou pastelek máme ještě dvě možnosti vybrat třetí pastelku.
Celkový počet různých uspořádání tří pastelek (variace bez opakování) je tedy součinem počtu možností pro první pastelku (tzv. Kombinatorický součin), počtu možností pro druhou pastelku a počtu možností pro třetí pastelku.
Početně
<Latex formula="4 \cdot 3 \cdot 2 = 24" />
To znamená, že existuje 24 různých způsobů, jak vybrat a uspořádat tři pastelky z čtyř různých barev, přičemž pořadí hraje roli. Každá z těchto variací bude mít jiné pořadí barev, což vytvoří různě zabarvený obrázek.

### Vzorec
Počet $$ V(k , n) $$ všech $$k$$-členných variací z $$n$$ prvků je   
<Latex formula="V(k , n) = n \cdot (n - 1) \cdot (n - 2) \cdot \cdots \cdot (n - k + 1)" />