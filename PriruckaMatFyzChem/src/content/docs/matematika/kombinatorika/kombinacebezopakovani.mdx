---
title: Kombinace bez opakování
---
import Latex from "../../../../components/Latex.astro";

Kombinace jsou velmi podobné variacím až na to, že u kombinacích nezáleží na pořadí vybraných prvků.

### Definice
$$k$$-členná kombinace z $$n$$ prvků je neuspořádaná $$k$$-tice sestavená z těchto prvků tak, že se každý člen v ní vyskytuje nejvýše jednou.

| Tříčlenné variace z prvků $$ a, b, c, d $$        | 
|------------------- |
| $$ (a,b,c)            (a,c,b)            (b,a,c)    $$       | 
| $$ (b,c,a)            (c,a,b)            (c,b,a)    $$       | 
| $$ (a,b,d)            (a,d,b)            (b,a,d)       $$    | 
| $$ (b,d,a)            (d,a,b)           (d,b,a)        $$    | 
| $$ (a,c,d)           (a,d,c)           (c,a,d)         $$    | 
| $$ (c,d,a)            (d,a,c)            (d,c,a)       $$    | 
| $$ (b,c,d)            (b,d,c)            (c,b,d)       $$    | 
| $$ (c,d,b)            (d,b,c)            (d,c,b)       $$    | 

| Tříčlenné kombinace z prvků |
| ------------ |
| $$ \{ a,b,c \}	\{ a,b,d \}	\{ a,c,d \}	\{ b,c,d \} $$ |

Každé tříčlenné kombinaci ze čtyř prvků odpovídá $$3!=6$$ tříčlenných variací ze stejných čtyř prvků.
Obecně platí, že každá $$k$$-členná kombinace z $$n$$ prvků odpovídá $$k!$$ $$k$$-členných variací ze stejných $$n$$ prvků.
Z toho můžeme vyvodit vztah mezi počtem $$k$$-členných kombinací z $$n$$ prvků $$K(k,n)$$ a počtem $$k$$-členných variací z $$n$$ prvků $$V(k,n)$$
To můžeme dále rozepsat
<Latex formula="\boxed{K(k;n) = \frac{1}{k!} \cdot V(k;n) = \frac{1}{k!} \cdot \frac{n!}{(n - k)!} = \frac{n!}{k! \cdot (n - k)! }}" />
<Latex formula="K(k;n) = \frac{n!}{k!(n - k)!}" />

### Příklady
Ve třídě je 24 žáků. Kolika způsoby lze vybrat 2 zástupce ze třídy? 
Protože nezáleží na pořadí, tak se jedná o dvoučlenné kombinace z 24 prvků. A můžeme dosadit do vzorce.
<Latex formula="K(2;24) = \frac{24!}{2! 22!} = \frac{24 \cdot 23 \cdot \cancel{22!}}{2! \cancel{22!}} = \frac{24 \cdot 23}{2} = 276" />
Určete počet všech tříprvkových podmnožin množiny $$ \{ 1;2;3;4;5;6;7;8;9 \} $$
Počet všech tříprvkových podmnožin množiny je stejný jako počet všech trojčlenných kombinací z jeho prvků.
Proto je počet všech podmnožin roven
<Latex formula="K(3;10) = \frac{9!}{3! 6!} = \frac{9 \cdot 8 \cdot 7 \cdot \cancel{6!}}{3! \cancel{6!}} = 84" />

### Kombinační číslo
Kombinační číslo je symbol podobající se zlomku, jež označuje počet $$k$$-členných kombinací z $$n$$ prvků.

Pro všechna celá nezáporná čísla $$n , k $$, kde $$ k \leq n $$ platí
<Latex formula="\boxed{\dbinom{n}{k} = \frac{n!}{k!(n - k)!}}" />
Symbol $$ \dbinom{n}{k} $$ čteme jako $$n$$ nad $$k$$ 
Všechyn kombinace můžeme zapsat kombinačním číslem. Platí, že Počet $$ K(k;n) $$ všech $$k$$-členných kombinací z $$n$$ prvků je
<Latex formula="\boxed{K(k;n) = \dbinom{n}{k}}" />